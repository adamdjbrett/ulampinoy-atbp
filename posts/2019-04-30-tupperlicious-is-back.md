---
templateKey: blog-post
title: Tupperlicious 2.0
date: 2019-04-30
description: Nagbabalik ang baon serye - Tupperlicious
whetter: Anong baon?
sideNote: Ang noodles na gamit sa Japchae ay gawa sa kamote o sweet potato. Masustansya at may tekstura ito.
sideImage: /static/images/sweet-potato-noodles.jpg
coverImage: /static/images/baon-fish-curry-rice-ham-peas-eggs.jpg
tags:
  - tupperlicious
  - baon
  - rice
  - eggs
  - curry
  - fish
---
 
Nagbabalik ang seryeng ito dahil nagsimula uli akong maghanda ng baon sa trabaho. 

Maraming bentaha kapag nagbabaon ka. Makakain mo ang gusto kahit pa tira lang iyan sa mga inulam ninyo. O dahil sinipag ka at naihanda mo ito sa gabi pa lang o sa umaga dahil gumising ka ng mas maaga para magluto ng almusal damay na rin siyempre ang baon mo sa pananghalian. 

All of the above para akin dahil pinaghahalo ko sa baon ang itinirang ulam at kung kailangan pa, hahanap o iimbento ako ng pandagdag sa baon.

## Baon Box: Japchae, kimchi & curried scrambled eggs
 
 <figure>
  <img src="/static/images/baon-japchae-kimchi-curried-egg.jpg?nf_resize=fit&w=960" alt="baon sa tupper - japchae, kimchi, curried egg">
  <figcaption>Japchae (Korean noodles), kimchi at brown rice sa ilalim, curried scrambled eggs</figcaption>
</figure>

Ang back story ng baon:
Para maiba naman ang handa, gumawa kami ng Japchae at Gyoza para sa aming mga bisita sa bahay noong Linggo. 

<figure>
  <img src="/static/images/japchae-pot.jpg?nf_resize=fit&w=960" alt="Kimchi sa ref">
  <figcaption>Ang Japchae ay isang Korean dish kung saan niluluto ng hiwalay ang mga sangkap at saka paghahaluin lahat sa huli</figcaption>
</figure>

May natira pang Japchae pero sold-out ang Gyoza! Ang kimchi naman ay lagi na riyan lang sa ref. Check. 

<figure>
  <img src="/static/images/kimchi-jar-ref.jpg?nf_resize=fit&w=960" alt="Kimchi sa ref">
  <figcaption>Ang kimchi ang tumiterno sa halos lahat ng ulam kaya lagi kaming meron nito</figcaption>
</figure>

Kaya para mapunuan ang puwang, kailangan umimbento para sa kulang... Sa katunayan, may itlog na ang Japchae pero dahil hindi na ito ang Japchae noong Linggo, puwedeng bumawi sa walang itlog at ito ang idagdag sa puwang sa baonan. At para mabalanse ang kaunting tamis ng noodles, naisip kong gumawa ng curried scrambled eggs.

![Eggs on tray](/static/images/eggs-tray.jpg?nf_resize=fit&w=960)

Sakto na para sa baon! At sa maraming kaso ng tirang ulam, mas masarap ito sa susunod na araw gaya ng baon ko ng mga tirang ulam.

![Baon bento](/static/images/baon-bento-japchae.jpg?nf_resize=fit&w=960)

**Baon tips:** Huwag gawing lutung-luto ang scrambled eggs kapag inihanda dahil matatapos ang luto nito kapag inilagay mo, para initin ang baon, sa microwave.

## Baon Box: Fish curry fried rice, guisantes con jamón & egg strips

Ang fish curry fried rice ay parang ang karaniwang *fried rice* pero sinahugan ng isda at binudburan ng curry at paprika. At dahil sinangag, bahaw ang ginamit at brown rice ang available nang ginawa ko ito!

<figure>
  <img src="/static/images/baon-fish-curry-rice-ham-peas-eggs.jpg?nf_resize=fit&w=960" alt="Kimchi sa ref">
  <figcaption>Fish curry ang isang masarap na opsyon kung sawa ka na sa chicken curry</figcaption>
</figure>

*Merluza* ang ginamit kong isda dahil filete na ito ng mabili. Ang *guisantes con jamón* naman ay typical na Spanish dish gamit ang maraming guisantes na ginisa sa sibuyas at tinadtad na *jamón curado*. At sariwang kamatis ang pinaka-gulay na noong kinain ay hiniwa at nilagyang ng *aceite oliva extra virgen* at asin ang nagsilbing *fresh salad.*

Sulit talaga ang anumang pahahanda para mag-baon!




 